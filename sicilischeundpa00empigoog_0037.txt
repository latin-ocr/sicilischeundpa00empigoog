...30-

spirituale gladium, altera non differat per materiale exercere , ne forte
emergente tempestate interius, que talium debet dextra tranquillari,
concutiatur et comminuatur machina mundalis. (Narratio τ) Quantis
igitur angustiis et pressuris, quantis hodie Christianitas procellarum
spiritibus et turbinum ‘fluctibus agitetur, apostolicam non credimus latere
sanctitatem, cum extrinsecus hostilitates impugnent et intrinsecus bella
surgant crebrius intestina, quoniam1 1) ex oriente contra terram sanctam
et ex occidente contra Christi caractere insIgnitos Christiani nominis
seviunt inimici et, quod formidolosius est, seditiones et guerras inter se
facere non desinunt Christiani. (Petitio :) Eapropter beatitudinem vestram
supplicum precum instantia multipliciter in domino flagitamus, quatinus
ad Christianitatis statum apostolice considerationis aciem propensius
extendentes, uni duorum istorum Philippo vel Ottoni , qui de imperii
dignitate contendunt, vel cuilibet alii digno clementer annuere et favo·-
rem velitis apostolicum impertiri. (Conclusio ε) Ita quod de cetero in
tanti discriminis periculum et iacturam non comprimatur malitia Iesus
Christus, sed misericordia salvatoris et circumspectionis vestre providen-
tia faciente, necnon interveniente principe Christiano, cuiuslibet obscuri-
tatis nubila propulsentur et adversarii cominus arceantur Christianique
nominis professores sancti decoris gloriam et optate serenitatis sibi per-
venisse congaudeant claritatem. ⁴¹

Nunc vero , quibus modis ex suis partibus constare contingat epi·-
stolam, videamus. Constat autem post salutationem epistola interdum
ex quatuor partibus, interdum ex tribus, interdum ex duobus, interdum
ex una tantum. Ex quatuor constabit, scilicet exordio, narratione, peti-—
tione et conclusione, hoc modo:

, Sopiendarurn litium iura tenet sedis apostolice moderamen. Sane
suggestum est apostolatui nostro, quod inter venerabiles fratres Ferra-
riensem et Gr. Bononiensem episcopos super limitibus utriusque dioceseos
inveterate controversie materia reviviscit. Ideoque discretioni vestre
mandamus quatinus partibus convocatis super controversia ipsa, omni
appellatione et occasione cessantibus , nostra freti auctoritate finem de·-
bitum imponatis, Ita quod nulla de cetero hinc inde remaneat materia
malignandi. «

Ex tribus autem partibus constat epistola supradictis , scilicet [si]
exordium sive conclusio subtrahatur. Ex duabus vero constabit , scili-

 

